---
title: "QCon (parte 1)"
date: 2008-03-17 23:47:59 +0100
layout: post
comments: true
categories:
tags: archive
---

La scorsa settimana sono stato a Londra per partecipare alla conferenza [QCon](http://jaoo.dk/london-2008/conference/).

Ottima conferenza! ...era dagli anni del vecchio webb.it (quando ancora si svolgeva a Padova) che non tornavo con così tante nuove idee da una conferenza.

Ne approfitto per buttare giù e condividere gli spunti più interessanti che mi sono annotato.

**Day 1:**

Il primo giorno ho seguito il Tutorial di [Simon Brown](http://www.simongbrown.com/blog/) - [Coding the Architecture](http://jaoo.dk/london-2008/presentation/Coding+the+Architecture%3A+From+Developer+To+Architect).

Buon corso con una discreta introduzione sui principi che guidano il disegno delle architetture.  
Spunto della giornata: "fare attenzione ai requisiti non funzionali": mi sono creato una bella checklist al riguardo ed alcuni attributi necessari a costruire un buon requisito non funzionale (specifico, misurabile, time-bound, etc...).

...però un po' mi sono pentito di non essere andato a seguire il corso del mitico [Martin Fowler](http://martinfowler.com/) sui [DSL](http://en.wikipedia.org/wiki/Domain-specific_programming_language).

**Day 2:**

[![David Anderson tutorial - Working on real examples](/assets/images/posts_2008_qcon/imgp1698t.jpg)](/assets/images/posts_2008_qcon/imgp1698.jpg)  
Ho fatto un cambio corso all'ultimo momento e mi sono intrufolato nell'aula di [David Anderson](http://www.agilemanagement.net/) - [The Zen of Agile Management](http://jaoo.dk/london-2008/presentation/The+Zen+of+Agile+Management).  

Ottimo corso! David è un ottimo insegnante in grado di dare un'idea chiara dei principi ed esempi concreti per capire molti aspetti legati alla gestione di progetti di sviluppo software. Ottima anche la capacità di cogliere dai casi reali dei partecipanti al corso alcune brillanti chiavi di lettura delle problematiche.  
Unico piccolo difetto è che il corso può essere ripetitivo per chi ha già affrontato aspetti legati al Lean Management.  
...peccato che la mia giornata sia stata più volte interrotta da telefonate dall'Italia :)

Spunti della giornata:  
"ricordarsi delle metriche più semplici!" molte informazioni più utili si possono ricavare dalle metriche più banali... molti esempi annotati a riguardo.  
"valutare i costi di un progetto/iterazione" una semplice attenzione in più sul come "_scalano_" i costi di setup/chiusura di un'iterazione e comunicazione nel team. Il valutare questi tre aspetti possono dare la misura del giusto trade-off con la lunghezza migliore per un'iterazione ...rompendo un po' il mito "sono più tosto perché la mia iterazione è più corta della tua!" che sembra un vanto nel mondo agile.

La sera purtroppo non sono riuscito ad unirmi al gruppo del [Xtc](http://www.xpdeveloper.net/xpdwiki/Wiki.jsp?page=XtC) per impegni nella conferenza (chiedo perdono!!).

...a presto la seconda parte della settimana.
