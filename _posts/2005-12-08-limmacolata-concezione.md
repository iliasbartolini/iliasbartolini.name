---
title: "L'immacolata concezione"
date: 2005-12-08 04:06:55 +0100
categories: 
tags: 
---

Ho da poco terminato di [leggere](http://zatoichi.homeip.net/~brain/wiki/index.php/Books#Narattiva) un libro molto bello di [George Orwell](http://it.wikipedia.org/wiki/George_Orwell) intitolato [1984](http://it.wikipedia.org/wiki/1984_%28libro%29) ...lettura casualmente ispirata dal nome di un movimento riguardante i diritti della società dell'informazione a cui ho iniziato ad interessarmi [www.no1984.org](http://www.no1984.org/) ( guardate il [filmato](http://www.no1984.org/Trusted_Computing_movie)!). Dalle pagine di questo libro è tratto il seguente passo:

> Winston si accostò alla finestra. Il sole doveva essere tramontato dietro le case... [...] La donna andava pesantemente avanti e indietro, cantando instancabile, mettendo e togliendosi mollette dalla bocca, e aggiungendo sempre più pannolini alla fune. [...] Nel frattempo Julia si era portata accanto a lui ed entrambi restarono a guardare affascinati quella tozza figura. Guardandola in quella sua caratteristica postura giunse a pensare che era bella. Mai prima d'allora gli era venuto in mente che il corpo di una donna di cinquant'anni gonfiato in maniera mostruosa dai parti, indurito e sformato dalla fatica fino a diventare grossa come una rapa troppo matura, potesse diventare _bello_.[...] Perchè mai il frutto avrebbe dovuto valere meno del fiore? "E' bella" mormorò Winston. "Ha i fianchi larghi almeno un metro" disse Julia. "E' il suo modo di essere bella." Nell'universo [...] , ovunque, si ergeva quella stessa figura, solida ed inespugnabile, resa mostruosa dalla fatica e dai parti, che penava dalla nascita fino alla morte, eppure continuava a cantare. Un giorno quei poderosi lombi avrebbero dato vita a esseri umani consapevoli di sè. Il futuro apparteneva a loro.

 Tornando al titolo del messaggio di oggi... erroneamente molti (pure io un attimo fa) ritengono che l'espressione [Immacolata Concezione](http://it.wikipedia.org/wiki/Immacolata_Concezione) si riferisca al fatto che Maria ha concepito Suo figlio Gesù senza peccato. In realtà questo dogma cattolico sancisce come la Vergine Maria sia stata preservata immune dal peccato originale fin dal primo istante del Suo (suo di lei, non di Gesù) concepimento. Oggi in ogni caso per fare un po' di bene non è necessario essere beati. Tramite il sito dell'**[UNICEF](http://www.unicef.it)** potete donare salute, educazione e salvaguardia dei diritti fondamentali non a solo uno, ma milioni di bambini. Ci penserà il propagarsi attraverso la rete di un'_immacolata onda elettromagnetica_ a compiere il miracolo di donare un futuro a qualcuno.
