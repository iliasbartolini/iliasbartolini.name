---
title: "A pochi giorni dal voto"
date: 2006-04-06 21:02:05 +0100
categories:
tags:
---

Nel dialetto romagnolo si è soliti utilizzare l'equivalente del termine "votazioni" al posto di "elezioni". Purtroppo è triste constatare come con il passare degli anni assuma sempre una maggiore centralità "l'elezione" e non più il "voto".

Vi saranno sicuramente arrivati negli ultimi giorni i link a diversi siti che vi indirizzano, spiegano o indicano chi votare... barzellette politiche e quant'altro....  
Spero di risvegliare il vostro interesse proponendovi invece un video che vi permetta di riscoprire il valore dell'atto che sta per compiere chi di voi si appresta alle urne.

Download (200MB circa):  
[Un\_medico\_tra\_gli\_orsi-s3e15-Il\_dado\_e\_tratto.avi] (link non più valido)

Si tratta di una puntata registrata alla TV di un bellissimo telefilm che seguivo qualche anno fa: "Un medico tra gli orsi". Il titolo originale della puntata in inglese è "Democracy in America" ...in italiano l'hanno tradotta in "Il dado è tratto".

Naturalmente su wikipedia potete trovare una piccola introduzione sulle vicissitudini della piccola e bizzarra cittadina di Cicely in Alaska che vi permetterà di contestualizzare un minimo la puntata  
[http://it.wikipedia.org/wiki/Un\_medico\_tra\_gli\_orsi](http://it.wikipedia.org/wiki/Un_medico_tra_gli_orsi)  
[http://en.wikipedia.org/wiki/Northern\_Exposure](http://en.wikipedia.org/wiki/Northern_Exposure)

Vi lascio con le parole conclusive di Chris, il DJ galeotto e voce radiofonica della radio di Cicely:

>Oliver Wendell Holmes disse: "La costituzione è un esperimento così com'è la vita" 
>
>Restando in argomento le ultime parole della notte sono di Thomas Geffeson, terzo presidente dei nostri Stati Uniti, ...ascoltate e riflettete:  
> "A volte si dice che non si può affidare ad un uomo il governo di se stesso, può allora questuomo essere governato da altri o abbiamo travato degli angeli che sotto le spoglie di Re posso governare, lasciamo che sia la storia a rispondere."
>
> Siete sintonizzati sulle frequenze della KBHR la voce democratica della contea...

 ...se qualcuno si vuole offrire come mirror per il download faccia sapere :)
