---
title: "La croce... ehm... Il cristallo rosso"
date: 2007-01-09 00:40:44 +0100
layout: post
comments: true
categories:
tags: archive
---

Avete presente la _"Croce Rossa"_? La più grande associazione umanitaria fondata nel 1862 per la cura e il soccorso dei feriti di guerra?  

![Simbolo Croce Rossa](/assets/images/posts_2007_01_red_cross.png)
<!--more-->

Quando avevo 18anni andai a visitare il museo di Ginevra ma non mi ricordavo affatto della diatriba sul simbolo della Croce Rossa... che ho scoperto sfogliando un libro che mi è stato regalato nelle appena trascorse festività.

In realtà la Croce Rossa è solo parte della Federazione Internazionale delle Società di Croce Rossa e _"Mezzaluna Rossa"_.

Infatti durate la guerra Russo-Turca del 1876 l'Impero Ottomano decise di utilizzare la Mezzaluna Rossa. Il suo esercito formato da soldati a maggioranza mussulmana forse non gradiva molto essere ricoverato in tende con il simbolo della Croce Rossa.  
Da allora sono nate lunghe discussioni sul nome dell'organizzazione, sul simbolo da utilizzare... anche gli Israeliani in fondo volevano la loro stella di David ...e così via.

Dall'inizio di quest'anno, 1 gennaio 2007, viene ufficialmente riconosciuto oltre ai precedenti simboli il nuovo _"Cristallo Rosso"_

![Immagine Cristallo Rosso](/assets/images/posts_2007_01_red_crystal.png)

Il simbolo originario della croce nacque ispirato alla bandiera svizzera, che nulla ha a che fare con la religione.  
E' triste vedere come il simbolo di un'associazione che nel proprio statuto ha l'intento di curare e alleviare le sofferenze di qualsiasi persona indipendentemente "_da razza, ceredenze religiose, opinioni politiche e classi sociali_" debba passare queste traversie (che ancora non sono terminate)

...e se ci sono voluti 130 anni per mettersi daccordo su un simbolo che incidentalmente dava fastidio a qualcuno... chissà quanto tempo ci vorrà per spartirsi una terra.

riferimenti:  
[http://news.bbc.co.uk/2/hi/europe/5104680.stm](http://news.bbc.co.uk/2/hi/europe/5104680.stm)  
[http://en.wikipedia.org/wiki/International\_Red\_Cross\_and\_Red\_Crescent\_Movement](http://en.wikipedia.org/wiki/International_Red_Cross_and_Red_Crescent_Movement)  
[http://www.ifrc.org/who/emblem.asp](http://www.ifrc.org/who/emblem.asp)

Concludo consigliandovi per il vostro 2007 i libri che più mi sono piaciuti tra quelle che ho letto nel 2006...

- L'ignoranza - Milan Kundera - ed. Adelphi
- L'arte dell'inganno - Kevin D. Mitnick - ed. Feltrinelli
- Il mio paese inventato - Isabel Allende - ed. Feltrinelli
- Il vangelo secondo Gesù Cristo - Josè Sarmago - ed. Einaudi

 ...e di cui putrtroppo non ho avuto il tempo di inviarvi qualche commento.

 Buon Anno!
