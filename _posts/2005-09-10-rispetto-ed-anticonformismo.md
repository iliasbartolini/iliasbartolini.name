---
title: "Rispetto ed anticonformismo"
date: 2005-09-10 00:14:35 +0100
categories: 
tags: 
---

Mi sembra ci sia un problema di fondo nella nostra società, almeno quel poco che mi circonda. Le persone piano piano stanno diventando più rispettose del prossimo, ma stanno diventando anche anticonformiste... quindi disprezzano (anche se in modo abbastanza pacato) la normalità, poi le regole, infine un po' anche l'autorità (ecco qui i "disobbedienti"... mancato prototipo dell'anticonformista rispettoso). IL CASO: _Sono in una saletta d'attesa di una grossa multinazionale ...aspettiamo un colloquio di selezione (orami tutti lo chiamano di "selezione", non di "assunzione"... ci stanno privando del nostro punto di vista privilegiato). Ora ci sono altri 2 tizi; giacca e cravatta; che se ne stanno rigidi come dei carciofi... mah, in fondo se li conoscessi potrebbero essere anche simpatici. Uno è impaurito ed intimidito, braccia incrociate, mento basso, ha scavato una tana nella sedia. L'altro C'HA l'aria da "grosso". Io stamattina alla fine ho deciso di non mettermi nemmeno la camicia. ehh si`... forse dovevo mettermi la cravatta anch'io come loro. C'è un tappeto rosso. Opulento. ma intonato con le sedie e le pareti del corridoio. A dir la verità la statua che sta nel mezzo è davvero bella! Una colonna di marmo bianco, sezione rettangolare, molto alta, con una scaletta incavata in un piccolo buco alla base. In cima ci sono tre persone di bronzo (in senso reale, non figurato :) ), una sulle spalle dell'altra, piccole, ma in qualche modo li` in alto ci sono arrivate... e guardano oltre, tendono un passo avanti. Mi ricorda un aforisma di Newton... quello riguardo allo scienziato seduto sulle spalle dei giganti. Finalmente ora è arrivata anche una ragazza... carina nel suo passo timoroso e nel suo "Ciao" che scioglie l'atmosfera tra noi tre somari che eravamo li`. Pian piano siamo diventati una marea: c'è un tipo che potrebbe assomigliare al fratellino di un direttore d'azienda, un'altro che si tocca in naso in modo schizofrenico, tutti con la loro pettinatura a posto... apparte me, un matematico barbone ed un informatico matto che mi ha già attaccato pezza riguardo la sua distribuzione GNU/Linux preferita (io sto sfogliando Linux Pro). Tutti gli altri lo guardano male. Arrivati al tema barzelletta il matematico corregge la tipa timida dicendo che non è vero che alla festa e^x non si integra, ma che invece anche se si integra non cambia nulla... ma forse nessun altro s'è accorto che la voleva correggere, sembra che abbia voluto ripetere la stessa cosa perché è stato troppo "rispettoso" nei toni e non voleva fare emergere il contrasto ...non avranno mai la possibilità di imparare_ La diversità contiene "un'epsilon" di non rispetto? ...vorrei irrinunciabilmente aver diritto alla mia diversità. Mi sembra di essere irrimediabilmente irrispettoso verso chi non mi assomiglia, ma forse è una questione di ...boh, potrei sbagliarmi. noooo ...o forse è di nuovo il solito banale trade-off tra uguaglianza e libertà? o il giusto mezzo aristotelico? o i partiti che si avvicinano al centro che vincono le elezioni? In conclusione, comunque, in ogni caso, in fondo questa non la accetterei mai...

> **Niente sorrisi sui nuovi passaporti** Tra le direttive del governo britannico per la creazione dei nuovi documenti biometrici anche quella di non sorridere: il volto deve avere un'espressione... neutrale

 [...articolo completo](http://punto-informatico.it/p.asp?i=54810&r=PI) su Punto Informatico
